BLM217

PROGRAMLAMA LABORATUVARI – I

GÜZ 2022 DÖNEMİ
PROJE – II

Taşıyıcı Veri Yapıları

Projenin
Amacı:

Projenin ana amacı sıklıkla kullanılan veri yapılarının örnek
kullanımlarının C++ dilinin standart kütüphanesinde bulunan
taşıyıcı sınıflar kullanılarak gerçekleştirilmesi ve öğrencinin dilde
yer alan bu sınıflara ve veri yapılarına aşinalık kazanmasıdır.

Projenin
Konusu:

Veri yapılarının etkinlikleri kullanım durumlarına göre değişiklik
gösterirler. Başa, sona veri ekleme, sıralanmış verilerde sıralamayı
koruyacak şekilde veri ekleme veya silme, vb. işlemler farklı veri
yapılarında farklı işlem sürelerine ve belleğe gereksinim duyarlar.

Yine bu veri yapılarında arama ve sıralama yapmak için ihtiyaç
duyulan bellek ve işlemci gereksinimi de değişmektedir.
Bu projenin temel konusunu farklı veri türleri (tamsayı, reel sayı,
metin ve kullanıcı tanımlı tip) için farklı taşıyıcı veri yapıları (dizi,
vektör, liste, kuyruk ve yığın) kullanarak ekleme, silme, arama ve
sıralama işlemlerinin gerçekleştirilmesi ve bu işlemlerin ne kadar
işlemci süresine ihtiyaç duyduğunun gösterilmesidir.

Proje
Takvimi

Proje konusunun açıklanması: 20.12.2022
Proje ekiplerinin belirlenmesi: 23.12.2022
Proje ara gönderimi: 06.01.2023
Proje son gönderimi: 20.01.2023
Proje sunumu: 23.01.2022

Proje
Kısıtları:

Proje kapsamında C++ programlama dili kullanılmalıdır.
Dosya işlemleri ve diğer işlemler için bu uygulamada 3. parti
kütüphane kullanılamaz fakat standart kütüphanelerin kullanımı
tamamen serbesttir.
Proje ekipleri en az 2 en çok 3 kişiden oluşmalıdır. Öğrenciler kendi
ekiplerini kendileri oluşturacaklardır.

Proje
Detayı:

Proje ekinde 5 farklı veri türü (double, long int, int, string ve GPS
(kullanıcı tanımlı)) için hazırlanmış csv dosyaları mevcuttur. Bu
dosyalarda her satırda bir komut ve o komuta ait parametreler
mevcuttur. Bu dosyalar okunmalı ve komutlar düzgün bir şekilde
işlenebilmelidir [5 Puan].
Dosyadaki komutlar:
START_TIMER [5 Puan]: chrono kütüphanesi kullanılarak zaman
ölçümü için saatin başlatılması gerektiğini ifade eder.
STOP_TIMER [5 Puan]: chrono kütüphanesi kullanılarak zaman
ölçümünün tamamlandığını belirtir. Ölçülen zaman nano saniye
olarak ekrana yazdırılır.

ADD_BACK [5 Puan]: Bu komut taşıyıcı veri yapısının sonuna bir
eleman eklenmesi gerektiğini belirtir. Bu komuttan sonra ‘,’ ile
ayrılmış şekilde eklenecek veri bulunmaktadır.
ADD_FRONT [5 Puan]: Bu komut taşıyıcı veri yapısının başına bir
eleman eklenmesi gerektiğini belirtir. Bu komuttan sonra ‘,’ ile
ayrılmış şekilde eklenecek veri bulunmaktadır.
PRINT_FIRST_N_ELEMENTS [5 Puan]: Veri yapısının tuttuğu ilk N
adet elemanı yazdırır. Parametresi N değeridir. Eğer veri yapısında
N adet veri yoksa mevcut elemanları yazdırır ve çıkar.
PRINT_LAST_N_ELEMENTS [5 Puan]: Veri yapısının tuttuğu son N
adet elemanı yazdırır. Parametresi N değeridir. Eğer veri yapısında
N adet veri yoksa mevcut elemanları yazdırır ve çıkar.
IF_EXISTS_REMOVE_FIRST [5 Puan]: Veri yapısında baştan
başlayarak verilen bir değeri arar ve ilk bulduğu yerdeki değeri veri
yapısından çıkartır ve sonlanır. Eğer elemanı bulamazsa bir işlem
yapmaz.
IF_EXISTS_REMOVE_LAST [5 Puan]: Veri yapısında sondan
başlayarak verilen bir değeri arar ve ilk bulduğu yerdeki değeri veri
yapısından çıkartır ve sonlanır. Eğer elemanı bulamazsa bir işlem
yapmaz.
CREATE_A_DEEP_CLONE [5 Puan]: Veri yapısının bir eşini
oluşturur. Bu tam bir kopyadır ve ana veriler değişse bile buradaki
veriler aynı kalır veya buradaki veriler her zaman sabit kalır ve
değiştirilemez.
SORT_ASCENDING_BY_USING_SELECTION_SORT [10 Puan]:
Seçmeli sıralama algoritmasını kullanarak veri yapısını artan sırada
sıralayınız. Sıralamada tam sayılar ve reel sayılar için değerleri
doğrudan kullanınız. Metin sıralamada büyük/küçük harf duyarlılığı
yoktur. GPS verilerinin sıralamasında elemanların 0.0, 0.0
noktasına olan Öklid uzaklığı kullanılmalıdır. Bu sıralama
algoritması yerine internette bulduğunuz veya standart
kütüphanede var olan bir sıralama algoritmasını tercih

edebilirsiniz. Bu durumda madde 5 puan üzerinden
değerlendirilecektir.
RESTORE_FROM_CLONE [5 Puan]: Orijinal veriyi kopyalanmış
veriden geri yükleyin.
SORT_DESCENDING_BY_USING_QUICK_SORT [10 Puan]: Hızlı
sıralama algoritmasını kullanarak veri yapısını azalan sırada
sıralayınız. Sıralamada tam sayılar ve reel sayılar için değerleri
doğrudan kullanınız. Metin sıralamada büyük/küçük harf duyarlılığı
yoktur. GPS verilerinin sıralamasında elemanların 0.0, 0.0
noktasına olan Öklid uzaklığı kullanılmalıdır. Bu sıralama
algoritması yerine internette bulduğunuz veya standart
kütüphanede var olan bir sıralama algoritmasını tercih
edebilirsiniz. Bu durumda madde 5 puan üzerinden
değerlendirilecektir.
ADD_ORDERED [5 Puan]: Parametre olarak belirtilen değeri veri
yapısına sıralamayı bozmadan ekleyiniz.
REMOVE_LAST_N_ITEMS [5 Puan]: Veri yapısının sonundaki N
adet elemanı çıkartınız. Bu komutun parametresi N değeridir.
REMOVE_FIRST_N_ITEMS [5 Puan]: Veri yapısının başındaki N
adet elemanı çıkartınız. Bu komutun parametresi N değeridir.
REMOVE_ALL_ITEMS [5 Puan]: Veri yapısında kalan tüm
elemanları çıkartınız.
REMOVE_CLONE [5 Puan]: Veri yapısının klonu varsa o klonu
tamamen yok ediniz.
C++ dilinin standart kütüphanesinde yer alan veri yapılarının bir
listesine ve bu yapılar ile ilgili gerekli referans bilgilere
https://en.cppreference.com/w/cpp/container adresinden
erişebilirsiniz.
Her madde 5 farklı veri yapısı [dizi, vektör, liste, kuyruk ve yığın]
çalıştığında tam puan alır. Çalışmayan her bir veri yapısı için 1 puan
kaybedilir.

Proje
Teslimi

• Proje kapsamında geliştirilen yazılım GitHub üzerinde özel bir
kod havuzu olarak tutulmalı ve geliştirme yapıldıkça kod havuzu
güncellenmelidir. Projedeki gelişme kontrol edileceğinden en
son gün toptan bir güncelleme kabul edilmeyecektir.
• Proje raporu IEEE formatında ve 4 sayfa olmalıdır. Rapor
Overleaf üzerinde oluşturulmalı ve dersin sorumlu asistanlarıyla
paylaşılmalıdır.
• Raporda algoritmalarınıza ait akış diyagramı veya sözde kodlar
bulunmalıdır. Ayrıca, kullanılan yöntemlerde sizi zorlayan ve
yeni öğrendiğini içermeli, özet, giriş, yöntem, deneysel sonuçlar,
sonuç ve kaynakça bölümünden oluşmalıdır.

https://tr.overleaf.com/latex/templates/ieee-conference-
template/grfzhhncsfqn adresinden IEEE formatlı örnek metin

yapısını bulabilirsiniz.
• Proje ile ilgili sorularınızı eposta üzerinden Arş. Gör. Sümeyye
Kaymak’a iletebilirsiniz.
• Açıklanan takvimdeki tarihler kesindir. Bu tarihler
uzatılmayacaktır ve ilgili tarihlerden sonra yapılan gönderimler
kabul edilmeyecektir.
• Proje sunumları sırasında proje ekibine rapor ve kod üzerinden
sorular sorulacaktır. Proje ekibindeki her öğrenci sunum
sonrasında farklı notlarla puanlanabilecektir.